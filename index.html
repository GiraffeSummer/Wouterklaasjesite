[1]Wouter zit op het schoolplein. Hij zit op de grond tegen een muur, het is pauze. 
Hij heeft zijn knal gele t-shirt aan en zijn mooie blitse blauwe broek. 
Om zijn mond hangt een grote grijns. Vandaag is het vrijdag. Morgen begint het weekend! 
Maar Wouter zit stilletjes tegen de muur. Alleen zijn mond beweegt een klein beetje. 
Alle kinderen rennen heen en weer over het schoolplein. 
Meisje: WOEEEEAAAAAH!!!!!!!!!
Het meisje komt heel hard op hem af hollen. 
Ojee, het is Klaasje. 
In de pauze komt er vaak veel geluid uit haar mond.  
Klaasje:AAAAAAAH!!!!!!!. 
Klaasje ploft naast hem neer op de grond.  
Klaasje: AUWWW!!!!!!!!!!  
Ze stootte net haar hoofd tegen de muur bij het zitten. 
Wouter: hahaha!
Hij ziet dat het niet echt pijn doet. Zo doet Klaasje dat nou eenmaal. 
Klaasje: HAHAHAHA!!!! 
Zie je wel, die rare Klaasje, denkt Wouter.  
Klaasje kan lachen en huilen binnen twee minuten. 
Klaasje: Doe je mee Wouter? 
Ze wrijft nog even over haar voorhoofd. Wat heeft ze een knal rood gezicht van het rennen! Ook haar rode vlecht zit los. 
Vaak heeft Klaasje een blauw hoedje op. Dat vindt ze leuk, want voor Klaasje is het elke dag feest. 
Het hoedje valt vaak bijna van haar hoofd af. Ook als ze stil moet zitten in de klas. 
Als ze moeten luisteren met concentratie. Dan nog wiebelt ze heen en weer op haar stoel. 
Klaasje: Kom op, doe mee Wouter!
Klaasje trekt aan zijn arm. Ze staat op en wil hem omhoog hijsen. 
Wouter:Kan niet, ik moet straks nog puf hebben ! 
Wouter blijft gewoon zitten, ook al sjort Klaasje nog steeds aan zijn arm. 
Klaasje: Hoezo, ben je te moe en heb je geen puf? Nouja luiwammes! 
Klaasje laat zijn arm los. Hij wil niet spelen, die suffe Wouter. Hoe kan dat nou? 
Hij lijkt wel van steen, net als een standbeeld. 
Klaasje:We zaten net toch alleen maar in de klas te zitten? 
Klaasje:En juf Floor was heel lang een boek aan het voorlezen? Hoe kan je daar nou geen puf meer van hebben? 
Wouter: Nee dat bedoel ik niet. Met puf hebben bedoel ik iets anders.
Wouter doet zijn ogen dicht. 
Wouter: Als het straks weekend is, moet ik fit zijn.
Klaasje haalt haar schouders op. Ze snapt niet dat Wouter niet met haar wil spelen. 
Wat flauw, denkt ze. Daar is de pauze toch juist voor! 
Ze wil weer terug rennen naar de andere kinderen. Maar dan bedenkt ze zich. 
Klaasje: Wacht eens even, hoezo moet je fit zijn voor het weekend? Op zaterdag en zondag kun je toch juist uitrusten? Daar is het toch voor bedoeld? 
Wouter heeft nog steeds zijn ogen dicht.  Dat doet hij trouwens wel vaker. 
Wouter:Je moest eens weten! 
Klaasje kijkt Wouter een tijdje aan. Best wel gek eigenlijk, dat hij zo vaak praat met zijn ogen dicht. Is hij ergens anders in zijn hoofd? 
Klaasje: HALLOOO!!!   
Maar nee hoor, Wouter doet nog steeds niks. Ze wil hem eigenlijk door elkaar schudden. Zomaar, om te plagen. 
Wat is hij soms toch suf, die Wouter. 
In de klas is het vaak ook alsof hij er niet is. Dan zit hij daar, met zijn ogen dicht. Dan lijkt hij altijd wel ergens anders. 
Soms stelt juf Floor hem een vraag. Dan moet ze het twee of drie keer herhalen. De eerste keer hoort hij het nooit. 
Klaasje wipt van haar ene op haar andere voet. Pfffft, wat een saaie peer zeg. 
Toch gaat ze maar weer naast hem zitten. Klaasje geeft niet snel op, daar is ze zelf best trots op. 
Dat noem je een v-o-l-h-o-u-d-e-r. Dat is Klaasje. 
Klaasje: Hee Wout, luister nou 'es effe. Juf Floor heeft toch net heel lang verteld over kinderen in de Oertijd, weet je nog? 
Klaasje: Die moesten pas hard werken zeg! Ik hoop dat die kinderen ook weekend hadden want ze woonden in huisjes van klei. 
Klaasje: En het was er altijd nat vanbinnen, ook als het niet regende. 
Wouter heeft nog steeds zijn ogen dicht.
Hij knikt. Het verhaal over de Oertijd klonk echt niet leuk. Die kinderen hadden toen een heel zwaar leven.  
Klaasje gaat nog even door.  
Klaasje: Kinderen in de Oertijd gingen niet eens naar school! Die moesten alleen maar hard werken. 
Klaasje: Ze mochten nooit even uitrusten. Of zomaar een beetje niksen.
Wouter knippert opeens met zijn ogen.
Hee wacht, Klaasje heeft gelijk! De kinderen in de Oertijd hadden het heel zwaar. 
Klaasje: En er was toen ook nog geen speelgoed. Of andere leuke uitvindingen, zoals Minecraft. 
Klaasje: En ze hadden nooit pauze ! Want er was geeneens een schoolplein.
Klaasje is nu niet meer te stoppen. 
Klaasje: En er waren ook geen paraplu's in de Oertijd. Als het binnen of buiten regende dan werden ze heel nat. 
Klaasje:En dan moesten ze kletsnat doorwerken. Dan sopten hun sokken!
Klaasje:Er was ook nog geen snoep in de Oertijd.
Klaasje is nu op de ratel de ratel toer. 
Klaasje:En wat nog erger was: 'Frozen' was er toen nog niet. Of 'Cars!' 
Nu moet Wouter toch wel echt lachen. 
Klaasje heeft 'Frozen' 28 keer gezien. Dat weet de hele klas. Klaasje zingt vaak liedjes uit de film. 
Te vaak, vindt de klas eensgezind. Klaasje kan namelijk niet zo goed zingen. 
Klaasje: En in de Oertijd was het heel vroeg donker. Ook in de zomer was het 's middags al nacht. 
Wouter bekijkt haar met opgetrokken wenkbrauwen. Hier heeft juf Floor niet over verteld. 
Er was elke dag regen. Jaar in, jaar uit. De kinderen uit de Oertijd gingen nooit in bad. Want ze waren toch altijd al koud en nat.
Wouter vraagt zich af of hij in moet grijpen. Klaasje's fantasie slaat op hol!  
Klaasje: En dan ga jij zeggen dat je puf moet hebben. Zomaar. Omdat het weekend begint! 
Wouter kijkt nu een beetje beteuterd. Wat hij zo leuk vindt aan Klaasje is dat ze altijd zo blij is. En hij vindt haar blauwe hoedje leuk. 
Maar nu staat ze voor hem met haar armen te zwaaien. En tegen hem te brullen. 
Klaasje: Wouter! Dat kan echt niet!
Hij vindt haar nu even niet meer zo leuk. Zal hij haar zeggen wat hij gaat doen, als het weekend begint? 
Of waarom hij altijd zo stil is in de klas en vaak zijn ogen dicht doet omdat hij moe is? 
Hij heeft nooit zoveel tijd om te slapen. 
En bovenal is hij helemaal niet saai! Vindt hij zelf tenminste. 
Wouter: Klaasje,....ehmmm,........
Klaasje hoort hem niet. Ze is alweer aan het rondhollen met de andere kinderen. 
Haar gezicht heeft al snel die bekende paarse kleur. Ze rent, en rent, steeds verder van hem af. 
"WOEHAAAA!!!!" hoort hij roepen in de verte. Het is een meisje. 
Dat zal Klaasje dan wel weer zijn,..... 
[2]Ze zijn nu terug in de klas. Juf Floor pakt het boek over de Oertijd er weer bij. 
'Gatsie nee! denkt Wouter.
Er gaat een diepe zucht door de klas. De andere kinderen denken het ook. Nee! Niet weer dat gezwoeg uit de Oertijd! 
Behalve Klaasje. Die heeft nu al de hele tijd haar vinger in de lucht. 
Juf Floor:Ja Klaasje ik zie je wel, zeg het maar. 
Klaasje:Ik wil graag meer verhalen horen over hoe moe de kinderen uit de Oertijd zijn. 
Klaasje:Oja en ook hoe koud en nat. 
Juf Floor:Dat komt dan goed uit, want hier heb ik nog een verhaal. 
Juf Floor:Over Mergje en Zwergje. Zij hadden heel erge honger en moesten heel hard werken. Daar kunnen jullie nog veel van leren.
De klas zucht nog dieper.  
Moet dat nou? Het is bijna weekend! 
Juf Floor: Ik maak maar een grapje hoor, jullie werken echt wel hard genoeg. 
Juf Floor: Maar Mergje en Zwergje, die konden er ook wat van. Luister maar eens.
Juf Floor haalt diep adem. De hele klas is muisstil. 
Alleen Klaasje wipt onrustig op haar stoel.
Juf Floor begint voor te lezen met een diepe stem. Het is namelijk een zeer serieus verhaal! 
Juf Floor:Mergje en Zwergje zijn broer en zus. Bijna net zo oud als jullie zijn. Ze leefden in de Oertijd, lang, lang geleden. 
Juf Floor:Ze hadden geen hobbies want daar was geen tijd voor. Ze gingen nooit voetballen, of rijden op pony's. 
Juf Floor:Ze zaten ook niet op karate, of op drum-les. 
Juf Floor:Kijk eens hoe dun en klein ze zijn. Ze hadden niet veel te eten. Alleen maar kleine besjes denk ik.
Ze kijkt er nu toch wel een beetje duister bij. Juf Floor laat foto's zien. Foto's van tekeningen. 
Iemand heeft Mergje en Zwergje vroeger getekend. In zwarte lijnen op de wand van een rots. 
In de Oertijd kon je geen foto's maken. Mensen gingen toen tekenen op steen of rots. 
Met houtskool, dat zijn kleine zwarte staafjes. Houtskool is hout dat door het vuur heel zwart werd. 
Met houtskool kun je heel goed tekenen. 
Juf Floor:Weet je wat we gaan doen? Wij hebben hier mooie kleurpotloden en verf. We gaan Mergje en Zwergje in kleur tekenen.
Wat een goed idee! En kijk eens wat een leuke tekeningen.
De hele klas kijkt nu naar Mergje en Zwergje in kleur.
Het klopt, wat waren ze dun. En kleintjes!
Want in de Oertijd was er nog geen andijvie stamppot.
Of omelet.
Of spaghetti met rode saus.
Of frietjes.
Of chocola en koekjes.
Of Magnum ijsjes. 
Of pizza met tomaat en kaas. 
Of paprika chips. 
In de Oertijd aten de kinderen hele kleine besjes. Daarom waren ze zo dun. 
Ook waren ze de hele tijd op de vlucht. Voor als er een kudde mammoets aan kwam rennen. 
Een mammoet is een hele grote olifant. Met overal dikke lange haren, op zijn slurf, maar ook op zijn benen en midden in zijn gezicht. 
Als je die naar je toe ziet rennen moet je maken dat je wegkomt! 
Maar als je steeds hard moet rennen, moet je wel veel eten. Alleen maar kleine besjes is niet genoeg. 
Daarom bleven Mergje en Zwergje zo dun, maar ze waren wel fit, omdat ze elke dag zo hard aan het rennen waren. 
De klas is stil. 
Sjonge, sjonge zeg. Dat is niet niks. 
Klaasje:Ik wou dat we iets voor ze konden doen.
En dan gebeurt er iets. 
Niemand kan het zien maar het is echt waar. Boven het hoofd van Wouter gaat een lampje branden. 
Wouter zit achter in de klas. Hij zit zoals altijd weer heel stil. 
En ja hoor,  natuurlijk met zijn ogen potdicht. Toch heeft hij opgelet. 
Hij heeft zelfs een briljant idee!
[3]Wouter:Klaasje ga je mee naar mijn huis? De school is nu uit. 
Wouter:Ik wil je iets laten zien.
Hij trekt ongeduldig aan haar mouw. Klaasje schudt zich los, ze is moe. 
Het verhaal over Mergje en Zwergje maakte haar niet blij. Ze heeft geen zin meer om over het schoolplein te hollen. 
Dit doet ze altijd als de school uit is.
Dan wil ze een aapje zijn die tussen de bomen over het schoolplein springt. Zo door de lucht, hopla! 
Maar nu wil ze snel naar huis. Lekker onder een wollen deken op de bank liggen. 
En dan 'Frozen' op de iPad kijken. Dan wordt ze vast weer vrolijk. 
Klaasje:Kinderen in de Oertijd konden nooit op de bank liggen. Of films kijken op de iPad na schooltijd. 
Klaasje:Want er was geen bank. En zelfs geen school. En ze hadden ook geen Ipad.
Wouter:Wat? 
Klaasje:Ze konden nooit eens lekker op de bank hangen. Want als er al een bank was, dan was die nat.
Wouter:Klaasje, nu moet je stoppen met zeuren! Het is nu genoeg geweest. Kom nou maar mee naar mijn huis.
Klaasje:Waarom ? 
Ze denkt aan de deken en de bank.  
En aan alle liedjes van 'Frozen' die ze mee wil zingen. 
Klaasje:Wil je je kamer laten zien of zo? 
Wouter:Nou ja, niet alleen mijn kamer. 
Klaasje gaat op de stoep voor de school zitten. Haar papa komt haar pas straks halen. 
Ze heeft nergens meer zin in. Waarom moet ze de kamer van Wouter gaan zien? 
Ze weet alleen dat hij achter een bos woont. Het is een lange weg naar het huis van Wouter. Een lange, lange weg door een donker bos,..... 
Nee man! Laat maar zitten! 
Klaasje:Sorry Wouter, maar ik heb nul zin. 
Ze blijft op de stoep zitten. Ze slaat haar armen om zich heen. 
Wat heeft ze het opeens koud, ook al heeft ze een dikke jas aan. 
In de Oertijd hadden ze niet eens dikke jassen, denkt ze. 
Klaasje laat haar hoofd hangen. Had juf Floor maar nooit over Mergje en Zwergje verteld! 
Wouter gaat naast haar op de stoep zitten. Hij doet zijn ogen maar weer eens dicht. 
Klaasje kijkt opzij naar Wouter. Ook hier heeft ze nu echt wel geen zin in! 
Dat gedoe van hem de hele tijd, pffft. 
Dan begint Wouter te vertellen. Met zijn ogen nog steeds dicht. 
Wouter:Bij mij thuis vliegen vogels in alle kleuren door de tuin. 
En er is een hertje dat kan praten. Hij heet Domino. 
In mijn slaapkamer wonen twee grote blauwe handen. Die zitten vast aan de muur. 
Je kan ook voetballen binnen in ons huis. 
En in elke kamer zijn lekkere hapjes te vinden. 
Mijn ouders zijn eigenlijk nooit thuis, dat is niet erg. 
Ik woon samen met mijn vriend de Pratende Stoel. 
En de vogels doen alles wat ik ze vraag. Oja, en er is een machine. Die praat in negen talen. 
Hij laat je door de tijd vliegen. Maar dat moet je wel eerst even netjes vragen!
Klaasje staart hem aan. Ze weet even niks meer te zeggen. Is het echt waar wat Wouter zegt? 
Wouter:Je denkt nu, is het echt waar wat ik zeg? 
Jeetje, kan hij in haar hoofd kijken?  Met zijn ogen dicht? denkt ze. 
Wouter:Er is maar een manier om dit uit te vinden. Je moet mee komen Klaasje! Dan zie je of ik de waarheid spreek of niet.
Wouter staat op en pakt haar hand. Hij trekt Klaasje van de stoep af. 
Zo gaan ze samen op pad. Dan slaat Klaasje haar hand voor haar mond. 
Klaasje:Ojee, papa komt mij om half vier uur van school halen.
Wouter denkt even heel diep na. 
Wouter:Dan hebben we nog tijd zat. Het is nu drie uur. 
Wouter:In mijn huis is het altijd tien over drie.
Klaasje kijkt hem aan.  
Klaasje:Wat bedoel je?
Wouter:In mijn huis is het altijd tien over drie. Het is er nooit laat en ook nooit vroeg.  
Wouter:Als je in mijn huis staat, dan stopt de tijd.  
Wouter:Dan moet ik raden hoe laat het buiten is. Buiten het huis, bedoel ik.
Klaasje kijkt Wouter aan. Er begint iets duidelijk te worden. Is Wouter daarom altijd te laat op school? 
Wouter:Vraag maar aan je papa of hij je op komt halen bij mijn huis. 
Wouter:Dan is het altijd tien over drie. Zo ben je nooit te laat voor half vier. 
Het duizelt Klaasje een beetje. 
Ze ziet heel veel klokjes voor zich. De wijzers lopen veel te snel.  
De tijd rent op alle klokjes. Net als paarden die een race rennen. 
Klaasje:Maar hoe weet papa dat hij me op moet halen bij jouw huis? Ik kan het hem niet laten weten.
Wouter:Dat kunnen de vogels die praten hem vertellen. Zij doen alles wat ik hen vraag. 
Ze kunnen straks naar jouw papa vliegen om hem te zeggen dat hij jou op moet halen bij mijn huis.
Klaasje zet grote ogen op. 
Klaasje:Dat is te gek! 
Samen gaan ze op weg naar het huis van Wouter. 
Eerst komen ze bij een vierkant bos. Er loopt een zig zag weg door dit bos. 
Naar links, naar rechts. 
Naar rechts, naar links. 
En ga zo maar door. 
Het duurt best lang. 
Naar links, naar rechts. 
Naar rechts, naar links. 
Maar Klaasje zet door, ze is nu niet moe meer. 
Hoe lang lopen ze al? Een half uur? Een uur? 
Naar links, naar rechts. 
Naar rechts, naar links. 
Laat maar eens zien dan, die vogels! 
En ja hoor, achter dit bos ligt het huis van Wouter. 
Klaasje kan niet wachten. 
Alles zal anders zijn in dit huis,.......... 
Wil je zien hoe het huis eruit ziet? 
Wouter:Ziezo. 
Ze staan nu in de kamer met de grote blauwe handen.
Wouter:Nu heb je een hele toer gehad door het huis.
Klaasje wil een van de blauwe handen pakken, maar die draaien veel te snel. 
Klaasje:Pffffft.  
Haar blauwe hoedje hangt weer scheef op haar hoofd. Maar zit het wel eens recht? 
Klaasje:Dit is helemaal super, dit huis van jou Wouter!
Ze kijkt door het raam naar Domino. Een hertje dat praat, dat heeft ze nog nooit gezien. 
Klaasje zwaait.
Klaasje:Dag Domino ! Dag leuke voetballer! Dag blauwe handen! Dag lekkere hapjes! 
Klaasje groet alles in het huis. 
Klaasje:Dag gras binnen op de vloer! 
Maar het mooiste is nog de Pratende Stoel. 
Wouter:Dat is mijn grote vriend, Tegen hem vertel ik alles.
Klaasje:Echt alles?
Ze kijkt naar de stoel. Is die dan ook echt? 
Pratende Stoel:Ja. Hij vertelt mij ALLES. 
Wouter:Nouja, zeg maar bijna alles.
Als er iets leuks is gebeurd op school. Over wat we leren. Over juf Floor. Of over wat ik heb gezien op reis.
Wouter:Op reis, hoezo? 
De Pratende Stoel begint te lachen. 
Pratende Stoel:Wacht maar eens af. Wouter reist heel veel.
Klaasje kijkt Wouter aan. 
Klaasje:Waar heeft hij het over? 
Wouter:Tsja,...  
Wouter:Er is nog iets wat ik je wil laten zien. Het zit achter het huis,........
Wouter steekt zijn armen en handen in de lucht. 
Wouter:Klaasje! Ben je er klaar voor?!  
Klaasje:Hoe bedoel je? 
Ze maakt een gek dansje. Gewoon lekker raar doen, omdat ze zo blij is. 
Zo ziet ze Wouter namelijk nooit. Wat een te gekke en rare boel is dit! 
[4]